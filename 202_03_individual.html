<!DOCTYPE HTML PUBLIC "-//W3C//DTD HTML 4.01 Transitional//EN">

<html>
<head>
<title>Modificare singole immagini</title>
<link href="style.css" rel="stylesheet" type="text/css">
</head>
<body background="images/back.gif">
<!--START-->


<h3>Modificare singole immagini</h3>

<i>GameMaker</i> ha un editor di imagini integrato che può essere usato
per modificare singole immagini degli sprite e i background. Per chiamare
l'editor per una subimmagine di uno sprite, seleziona quell'immagine
nell'editor di sprite e scegli <b>Edit Image</b> (Modifica Immagine) dal
menu <b>Image</b> (Immagine) (o fa' doppio click su di essa).
Per modificare un background, apri le proprietà del background e clicca su
<b>Edit Background</b> (Modifica Background).

<p>
L'editor di immagini integrato è abbastanza potente, specialmente per creare
sprite e background per <i>GameMaker</i>. Tuttavia, non ha tutte le funzioni
dei pacchetti di disegno completi. L'editor integrato è pensato principalmente
per applicare modifiche alle immagini, non per creare sprite e background dal
nulla. A questo scopo vorrai probabilmente usare un programma separato, salvare
le immagini come file PNG e caricarle in <i>GameMaker</i>. Puoi anche impostare
un editor di immagini esterno in Preferences.

<p>
Quando avvii l'editor di immagini, di solito somiglia a questo:

<p>
<img src="images/form_image_editor.jpg">

<p>
La finestra mostra l'immagine al centro e gli strumenti di disegno a sinistra.
Sotto puoi vedere le proprietà degli strumenti di disegno, che cambiano a seconda
dello strumento selezionato (vedi sotto). Al centro puoi vedere l'immagine corrente.
Puoi fare zoom avanti e indietro usando i pulsanti nella barra degli strumenti.
Sulla destra ci sono delle informazioni sui colori con cui stai disegnando. Puoi
scegliere colori separati per i bottoni sinistro e destro del mouse. Puoi cambiarli
cliccando con il bottone sinistro o destro sulla tavolozza o cliccando sulle caselle
innalto che rappresentano i colori.Sotto i colori puoi vedere l'Opacità. Indica quanto
opaco o trasparente deve essere il colore. Quando lo imposti a 255 i pixel che disegni
sono completamente opachi. Quando lo imposti a 0 sono completamente trasparenti.
Normalmente, quando disegni pixel parzialmente trasparenti, questi vengono mescolati
con il colore già presente. Impostando la Modalità Colore (Color Mode) su Sostituisci
(Replace), i pixel presenti verranno sostituiti con il nuovo colore. Infine in fondo
alla finestra c'è una barra di stato con alcune informazioni riguardo allo strumento
di disegno corrente, la posizione del mouse, la dimensione dell'immagine e l'ammontare
di memoria che richiede.

<h3>Strumenti di disegno</h3>

<p>
Sono disponibili i seguenti strumenti di disegno (da sinistra a destra, dall'alto verso il basso).

<ul>
  <li><b>Paint. (Disegna)</b> 
    Con questo strumento puoi disegnare sull'immagine. Puoi usare il pulsante sinistro
        o destro per disegnare con colori diversi. Puoi scegliere la dimensione della
        matita. Tieni premuto &lt;Shift&gt; mentre cominci per disegnare linee
        orizzontali e verticali. Tieni premuto &lt;Ctrl&gt; per selezionare un nuovo colore.</li>
  <li><b>Spray. (Spruzza)</b> 
    Con questo strumento puoi spruzzare sull'immagine. Spruzzare è come disegnare ma usi un pennello
        parzialmente trasparente sui bordi. Puoi usare il pulsante sinistro o destro del mouse per
        disegnare con colori diversi. Puoi selezionare la dimensione del pennello e anche la sua
        durezza. Un pennello meno duro sarà più trasparente sui bordi. Tieni premuto &lt;Shift&gt;
        mentre cominci per disegnare linee orizzontali e verticali. Tieni premuto &lt;Ctrl&gt;
        per selezionare un nuovo colore.</li>
  <li><b>Erase. (Cancella)</b> 
    Con questo strumento puoi cancellare una parte dell'immagine. È un po' come spruzzare ma cancelli
        ciò che sta sotto il mouse. Quanto cancelli dipende dall'Opacità. Con un valore di 255 cancelli
        completamente. Con un valore minore rendi solo l'immagine un po' più trasparente. Puoi impostare
        la durezza della gomma. Tieni premuto &lt;Shift&gt; mentre cominci per cancellare su linee
        orizzontali e verticali.</li>
  <li><b>Color Picker. (Copia un colore)</b> 
    con questo strumento puoi impostare il colore del pulsante sinistro o destro del mouse
        prendendolo da un pixel dell'immagine. Nota che viene impostato anche il valore dell'opacità.</li>
  <li><b>Line. (Linea)</b> 
    Con questo strumento puoi disegnare linee dritte. Tieni premuto &lt;Shift&gt; per disegnare linee
        orizzontali, verticali o diagonali. Puoi impostare la larghezza della linea e anche aggiungere
        delle frecce. Selezionando <b>Anti-alias</b> la linea verrà disegnata con i pixel sul bordo
        parzialmente trasparenti per farla venire più smussata.</li>
  <li><b>Polygon. (Poligono)</b> 
    Con questo strumento puoi disegnare un poligono chiuso. Clicca sulla posizione del primo vertice,
        poi trascina il vertice successivo o clicca sulla sua posizione, e così via. Termina la
        costruzione con &lt;Esc&gt;. Tieni premuto &lt;Shift&gt; per disegnare linee orizzontali,
        verticali o diagonali. Puoi impostare la larghezza delle linee e se il poligono deve essere
        riempito o no. Selezionando <b>Anti-alias</b> il poligono verrà disegnato con i pixel sul bordo
        parzialmente trasparenti per farlo venire più smussato.</li>
  <li><b>Rectangle. (Rettangolo)</b> 
    Con questo strumento puoi disegnare un rettangolo.
        Tieni premuto &lt;Shift&gt; per disegnare un quadrato.
        Tieni premuto &lt;Ctrl&gt; per disegnare il rettangolo dal centro.
        Puoi impostare la larghezza delle linee e se il rettangolo deve essere riempito o no.
        Selezionando <b>Anti-alias</b> il rettangolo verrà disegnato con i pixel sul bordo
        parzialmente trasparenti per farlo venire più smussato.</li>
  <li><b>Ellipse. (Ellisse)</b> 
    Con questo strumento puoi disegnare un'ellisse.
        Tieni premuto &lt;Shift&gt; per disegnare un cerchio.
        Tieni premuto &lt;Ctrl&gt; per disegnare l'ellisse dal centro.
        Puoi impostare la larghezza delle linee e se l'ellisse deve essere riempita o no.
        Selezionando <b>Anti-alias</b> l'ellisse verrà disegnata con i pixel sul bordo
        parzialmente trasparenti per farla venire più smussata.</li>
  <li><b>Rounded Rectangle. (Rettangolo arrotondato)</b> 
    Con questo strumento puoi disegnare un rettangolo arrotondato.
        Tieni premuto &lt;Shift&gt; per disegnare un quadrato arrotondato.
        Tieni premuto &lt;Ctrl&gt; per disegnare il rettangolo arrotondato dal centro.
        Puoi impostare la larghezza delle linee e se il rettangolo arrotondato deve essere riempito o no.
        Selezionando <b>Anti-alias</b> il rettangolo arrotondato verrà disegnato con i pixel sul bordo
        parzialmente trasparenti per farlo venire più smussato.</li>
  <li><b>Select Region. (Seleziona regione)</b> 
    Con questo strumento puoi selezionare una regione rettangolare. Aggiungi delle parti alla selezione con
        &lt;Shift&gt; e rimuovi delle parti dalla selezione con &lt;Ctrl&gt;. Una volta che hai completato
        la selezione puoi spostarla trascinandola con il tasto sinistro o puoi copiarla trascinandola
        con il tasto destro. La selezione può anche essere tagliata o copiata negli appunti.
        Può essere cancellata con &lt;Canc&gt;. Puoi disattivare la selezione con &lt;Esc&gt;</li>
  <li><b>Select with Magic Wand. (Seleziona con bacchetta magica)</b> 
    In questo caso operi la selezione cliccando su un pixel. Tutti i pixel connessi con lo stesso colore
        verranno selezionati. Puoi anche indicare la tolleranza per i colori simili. Spuntando la casella
        Color Only (Solo Colore) i valori della trasparenza verranno ignorati. Aggiungi delle parti alla
        selezione con &lt;Shift&gt; e rimuovi delle parti dalla selezione con &lt;Ctrl&gt;. Puoi manipolare
        la selezione come spiegato sopra.</li>
  <li><b>Select by Spraying. (Seleziona disegnando)</b> 
    In questo case operi la selezione disegnando col mouse sull'immagine. puoi impostare la dimensione del
        selettore. Per il resto la selezione può essere trattata come sopra. Puoi combinare i diversi
        tipi di selezione.</li>
  <li><b>Text. (Testo)</b> 
    Per aggiungere del testo, clicca sull'immagine. Apparirà una finestra di dialogo in cui puoi
        inserire il testo. Usa il simbolo # per andare a capo. Quando premi <B>OK</B> il testo
        viene inserito nell'immagine, con una cornice attorno. Ora puoi muovere il testo
        trascinandolo con il tasto sinistro del mouse. Clicca con il tasto destro per modificare il
        testo. Puoi impostare il font (carattere) del testo e l'allineamento.</li>
  <li><b>Fill. (Riempi)</b> 
    Clicca su un pixel nell'immagine e tutti i pixel connessi con lo stesso colore diventeranno del
        colore con cui stai disegnando. Puoi indicare la tolleranza per i colori simili. Spuntando
        la casella Color Only (Solo Colore) i valori della trasparenza verranno ignorati. Nota che
        se la Modalità Colore è impostata su Mescola (Blend), il colore di riempimento verrà mescolato
        con quello esistente. Per sostituirlo, imposta la Modalità Colore su Sostituisci.</li>
  <li><b>Change Color. (Cambia colore)</b> 
    Clicca su un pixel nell'immagine e tutti i pixel con lo stesso colore (indipendentemente dalla
        posizione) diventeranno del colore con cui stai disegnando. Puoi indicare la tolleranza
        per i colori simili. Spuntando la casella Color Only (Solo Colore) i valori della trasparenza
        verranno ignorati. Nota che se la Modalità Colore è impostata su Mescola (Blend), il colore
        di riempimento verrà mescolato con quello esistente. Per sostituirlo, imposta la Modalità
        Colore su Sostituisci.</li>
</ul>


<p>
<h3>Menu</h3>

I menu contengono comandi più avanzati. Per alcuni di essi c'è il corrispondente pulsante nella barra
degli strumenti.

<h4>Il menu File</h4>

<ul>
  <li><b>New. (Nuovo)</b>
    Crea una nuova immagine vuota. devi indicarne la dimensione. (Se l'immagine è parte di uno sprite
        con più immagini non puoi impostare la dimensione. Ricorda, tutte le immagini di uno sprite
        devono essere grandi uguali.)</li>
  <li><b>Open. (Apri)</b> 
    Apre un'immagine da un file. Non è disponibile se l'immagine è parte di uno sprite con più immagini.</li>
  <li><b>Previous Image. (Immagine precedente)</b> 
    Disponibile solo se l'immagine è parte di uno sprite con più immagini. Salva le modifiche e apre
        l'immagine precedente.</li>
  <li><b>Next Image. (Immagine successiva)</b> 
    Disponibile solo se l'immagine è parte di uno sprite con più immagini. Salva le modifiche e apre
        l'immagine successiva.</li>
  <li><b>Save as PNG File. (Salva come un file PNG)</b> 
    Salva l'immagine come un file PNG. non sono supportati altri formati.</li>
  <li><b>Close Saving Changes. (Salva e chiudi)</b> 
    Chiude la finestra, salvando le modifiche apportate all'immagine. Se non vuoi salvare, clicca
        sul pulsante chiudi della finestra.</li>
</ul>

<h4>Il menu Edit (modifica)</h4>

Qui trovi i soliti comandi per annullare e ripristinare i cambiamenti (Undo/Redo), cancellare (Delete),
tagliare o copiare negli appunti (Cut/Copy), incollare dagli appunti come una selezione (Paste)
e selezionare tutto (Select All). (Nota che se usi gli appunti le informazioni sulla trasparenza
potrebbero andare perdute.) Due comandi necessitano di spiegazioni approfondite.

<ul>
  <li><b>Erase to Left Color. (Cancella al colore sinistro)</b>
    Cancella l'intera immagine e la sostituisce completamente con il colore sinistro (opacità compresa).</li>
  <li><b>Paste from File. (Incolla da file)</b>
    Puoi selezionare un'immagine da un file. Quest'immagine viene incollata nell'immagine
        corrente come una selezione. Puoi muovere la selezione al posto giusto.</li>
</ul>

<h4>Il menu View (Visualizza)</h4>

<ul>
  <li><b>Zoom Out. (Zoom indietro)</b>
    Puoi zoomare indietro per vedere una porzione maggiore dell'immagine. Puoi anche
        tenere premuto &lt;Ctrl&gt; e usare la rotellina per zoomare avanti e indietro.</li>
  <li><b>No Zoom. (Annulla zoom)</b>
   Riporta l'immagine alle sue dimensioni normali.</li>
  <li><b>Zoom In. (Zoom avanti)</b>
    Puoi zoomare avanti per disegnare più precisamente.</li>
  <li><b>Toggle Grid. (Imposta griglia)</b> 
    Scegli se visualizzare la griglia o no. Nota che la griglia viene mostrata solo
        se hai zoomato abbastanza in avanti.</li>
 <li><b>Grid Options. (Opzioni griglia)</b> 
    Qui puoi impostare la dimensione e il colore della griglia. Puoi indicare se usare o esclusivo
        (si chiama proprio "o esclusivo", è un connettivo logico) per disegnare la griglia (potrebbe
        renderla più visibile) e se il disegno deve essere allineato con la griglia.</li>
 <li><b>Show Preview. (Mostra anteprima)</b> 
    Mostra un'anteprima dell'immagine nell'angolo in basso a destra nelle dimensioni normali. È
        particolarmente utile se hai zoomato molto in avanti per fare piccoli cambiamenti. Se
        l'immagine è più larga dell'anteprima puoi usare il mouse per spostare la visuale afferrando
        e trascinando l'immagine col tasto sinistro. Puoi anche fare doppio click sull'anteprima per
        aprirla in una finestra separata dove puoi vederla per intero.</li>
  <li><b>Set Tranparency Background. (Imposta sfondo di trasparenza)</b> 
    Qui puoi indicare come deve essere mostrata l'area trasparente dell'immagine nell'editor. Puoi
        usare uno sfondo a blocchi (predefinito), o un colore che puoi cambiare cliccando sulla
        casella del colore.</li>
</ul>

<h4>Il menu Transform (trasforma)</h4>

Questo menu contiene gli stessi comandi di trasformazione dell'editor di sprite. Puoi informarti
sul funzionamento dei comandi nella pagina dell'editor di sprite. Nota che <b>Resize Canvas</b>,
<b>Stretch</b>, e <b>Crop</b> (Ridimansiona canvas, Allarga e Ritaglia) non sono disponibili
se l'immagine è parte di uno sprite con più immagini, perché in quel caso non possiamo
cambiare le dimensioni dell'immagine.

<h4>Il menu Image (immagine)</h4>

Questo menu contiene gli stessi comandi dell'editor di sprite. Puoi informarti sul funzionamento
dei comandi nella pagina dell'editor di sprite. Nota che alcuni comandi sono disponibili solo nella
Standard Edition.


<!--END-->
</body>
</html>

<!-- KEYWORDS
image editor
image transformations
paint program
editor di immagini
trasformazioni di immagini
programma di disegno
--> 
